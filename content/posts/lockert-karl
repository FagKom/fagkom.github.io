---
title: "Karl Kristian Ladegård Lockert"
date: 2019-06-15
draft: false
oppgavetype: ["Masteroppgave", "Fysikk"]
fagfelt: ["Faststoff"]
tags: ["Mangepartikkelfysikk", "Kvantefysikk", "Topologiske isolatorer"]
veileder: ["Asle Sudbø"]
math: true
summary: "Phonon coupled Luttinger liquids in a Haldane armchair nanoribbon"
---

**Tittel:**    Phonon coupled Luttinger liquids in a Haldane armchair nanoribbon

**Veileder:**  [Asle Sudbø]({{< ref "/veileder/asle-sudbø" >}})

**Sammendrag:** Det har nylig blitt foreslått en metode for å indirekte detektere topologi i en spinnbølgemodell koblet til fononer. 
Motivert av dette undersøker jeg énpartikkel Green-funksjonen til topologisk beskyttet fermionske kanttilstander koblet til kvantiserte gittervibrasjoner. 
Systemet er en Haldane-Chernisolator på et grafén nanobånd med “lenestol”-kantgeometri. 
Jeg viser eksplisitt at denne modellen gir lokaliserte kanttilstander som kan bli beskrevet av en éndimensjonal fermionteori i et mangepartikkelsystem. 
Elektron-fononkoblingen blir funnet ved å projisere fonon-egentilstander på kantene gjennom en nærmeste-nabo-tilnærming. 
Ved å bosonisere fermionfeltene nære Ferminivået kan Hamilton-operatoren diagonaliseres nøyaktig. 
Elektrontetthetsbølgene kan da representeres som en kombinasjon av en ortogonal projeksjon og en symplektisk Bogoliubovtransformasjon av kvanteharmoniske oscillatorer. 
Jeg gjenutleder kjente resultater, og fortsetter ved å generalisere metoden til å kunne inkorporere tetthet-tetthet-interaksjoner, som reduserer elektronfonon-koblingen i det repulsive tilfellet. 
Inkluderingen av spinn-frihetsgrad renormerer elektronfonon-koblingen med en konstant faktor. 
Gjennom forenklinger finner jeg flere lukkede uttrykk for Green-funksjonen i nærvær av én akustisk fonongren. 
På nanobåndet finner jeg den relative korreksjonen til Green-funksjonen ved numeriske beregninger. 
I fravær av interaksjoner mellom tetthetsbølger finner jeg at den karakteristiske singulariteten i korrelasjonsfunksjonen som representerer rettlinjet bevegelse blir redusert når en skyfaktor av partikkel-hull-eksitasjoner som henger etter tetthetsbølgene blir synlig. 
Med en Coulomb-type interaksjon tilstede vil tetthetsbølgene oscillere med en karakteristisk plasmafrekvens, og videre eksitasjoner i denne plasmaen blir massive. 
Konsekvensen av en plasmafrekvens ulik null er at én-elektron Greenfunksjonen blir modulert med en fremskreden skyfaktor. 


<iframe src="https://drive.google.com/file/d/11-2Vxx28vH_7vc4z_3_sumXhW_ejuqZL/preview" width="700" height="980" allow="autoplay"></iframe>
